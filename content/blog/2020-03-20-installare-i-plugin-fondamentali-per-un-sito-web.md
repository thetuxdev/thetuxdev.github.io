---
title: 8. Installare i plugin fondamentali per un sito web!
author: Alberto
type: post
date: 2020-03-20T21:25:59+00:00
url: /installare-i-plugin-fondamentali-per-un-sito-web/
nectar_blog_post_view_count:
  - 20
tags:
  - Guide
  - WordPress Base

---
Il nostro sito **comincia a prendere forma**, ma mancano ancora alcune funzionalità fondamentali!

Oggi vedremo come aggiungere queste funzionalità al nostro sito WordPress utilizzando i **plugin**!

## COSA SONO I PLUGIN WORDPRESS?

I plugin WordPress sono dei** pezzi di codice che creano una funzionalità**!

Questi pezzi di codice contenuti nei plugin consentono al core di WordPress di **aggiungere o migliorare le sue caratteristiche**!

Per esempio WordPress non prevede la possibilità di creare un **form contatti**, per farlo basterà scaricare ed installare un plugin e in questo modo potremo avere il nostro form pronto all’uso!

Nel corso degli anni WordPress è diventato sempre più famoso e il **numero** dei plugin è cresciuto **considerevolmente**! Questo è uno dei motivi per cui **WordPress è il CMS più utilizzato al mondo.**

Molti plugin sono **gratuiti**, ma esistono anche alcuni plugin a pagamento, che consentono di ampliare il nostro sito con funzionalità potentissime con cifre contenute.

## I PLUGIN FONDAMENTALI

### WP FORMS

Questo plugin ci permetterà di creare un **modulo di contatto** in maniera semplice e veloce!

Per prima cosa **accediamo al backend **del nostro sito in WordPress (se non sai come si fa leggi le [guide precedenti][1]) e clicchiamo su “**Plugin – Aggiungi nuovo**“<figure class="wp-block-image size-full">
<img alt="" class="wp-image-269" decoding="async" src="/assets/img/uploads/2022/03/Annotazione-2020-03-31-164744.png"/> </figure>

Ci troveremo di fronte ad una schermata come questa:<figure class="wp-block-image size-full">
<img alt="" class="wp-image-270" decoding="async" src="/assets/img/uploads/2022/03/image-1024x528-1.png"/> </figure>

Qua dobbiamo andare in alto a destra, nella casella “**Ricerca plugin in corso…**” e qui dentro scrivere WP Forms.

La ricerca partirà in automatico e dopo pochi istanti dovremmo vedere questo plugin nell’elenco:<figure class="wp-block-image size-full">
<img alt="" class="wp-image-271" decoding="async" src="/assets/img/uploads/2022/03/image-1-2.png"/> </figure>

Ora non ci resta che cliccare su “**Installa ora**“.

Dopo che il plugin sarà installato possiamo attivarlo, cliccando su “**Attiva**“<figure class="wp-block-image size-full">
<img alt="" class="wp-image-272" decoding="async" src="/assets/img/uploads/2022/03/image-2.png"/> </figure>

Ora ci troveremo a questo punto:<figure class="wp-block-image size-full">
<img alt="" class="wp-image-273" decoding="async" src="/assets/img/uploads/2022/03/image-3-1.png"/> </figure>

Questo plugin rende la creazione dei form un’azione veramente **semplicissima**! Possiamo quindi **seguire la guida** che il plugin stesso ci fornisce e in meno di cinque minuti avremo il nostro form bello e funzionante!

Procediamo quindi con il cliccare sul pulsante arancione “**Crea il tuo primo modulo**“.<figure class="wp-block-image size-full">
<img alt="" class="wp-image-274" decoding="async" src="/assets/img/uploads/2022/03/image-4-1024x458-1.png"/> </figure>

A questo punto possiamo premere su “**Semplice modulo di contatto**“. Il plugin procederà con la creazione di un form base. Quando avrà finito dovresti vedere una schermata come la seguente:<figure class="wp-block-image size-full">
<img alt="" class="wp-image-276" decoding="async" src="/assets/img/uploads/2022/03/image-5-1024x495-1.png"/> </figure>

Sulla destra c’è l’anteprima del modulo, mentre sulla sinistra si possono aggiungere e modificare i campi che compongono il modulo.

Esiste anche una versione a pagamento di questo plugin, ma per dei form base è sufficiente quella **gratuita**.

A questo punto clicchiamo su “**Salva**” in alto a destra e poi su “Embed”.

Dopo aver cliccato “**Embed**” si aprirà una finestra come questa:<figure class="wp-block-image size-full">
<img alt="" class="wp-image-277" decoding="async" src="/assets/img/uploads/2022/03/image-6.png"/> </figure>

Quello scritto nel riquadro grigio scuro è uno **shortcode**: un codice che consente di far apparire qualcosa all’interno di un articolo o di una pagina.

A questo punto non dobbiamo far altro che **copiare questo shortcode **ed andarlo a **copiare nella pagina** dove vogliamo che appaia il nostro form di contatto.

Dopo aver copiato lo shortcode chiudiamo WP Forms (con la X in alto a destra) e clicchiamo su “**Pagine**” nel menù laterale.<figure class="wp-block-image size-full">
<img alt="" class="wp-image-278" decoding="async" src="/assets/img/uploads/2022/03/Annotazione-2020-03-31-170213-1024x294-1.png"/> </figure>

Qui clicchiamo su “**Contatti**” per modificare la pagina che abbiamo[ creato in precedenza][2].

Ora non ci resta che **incollare lo shortcode** nel contenuto della pagina e fare click su “**Aggiorna**” in alto a destra.<figure class="wp-block-image size-full">
<img alt="" class="wp-image-279" decoding="async" src="/assets/img/uploads/2022/03/image-7-1024x458-1.png"/> </figure>

Se **andiamo a visualizzare** la nostra pagina contatti ora vedremo al suo interno **sarà apparso il modulo creato con WP Forms!**

_**Bello vero? Hai appena installato ed utilizzato il tuo primo plugin!**_

Vediamo quali** altri plugin** possiamo installare per migliorare il nostro sito web!

### YOAST SEO

Questo plugin ti permette di **migliorare la SEO**, cioè tutte quelle funzionalità che permettono al tuo sito di **scalare la classifica di google** per posizionarsi ai primi posti!

Essere fra i primi di google è importantissimo e permette di raggiungere numeri enormi. Questo plugin ti aiuterà a raggiungere questo scopo!

Per scaricarlo vai in “**Plugin – Aggiungi nuovo**” e nella barra di ricerca scrivi “**Yoast SEO**“<figure class="wp-block-image size-full">
<img alt="" class="wp-image-280" decoding="async" src="/assets/img/uploads/2022/03/image-8-1.png"/> </figure>

Una volta trovato procedi ad **installarlo **ed **attivarlo**.

Nel menù laterale potrai vedere la voce “**SEO**“. Prova a darci un’occhiata e modifica i campi a seconda del tuo sito.

Potrai vedere un blocco di Yoast anche a fine **articolo**, dove poter inserire dei **parametri apposta per google relativi al post o alla pagina.**<figure class="wp-block-image size-full">
<img alt="" class="wp-image-281" decoding="async" src="/assets/img/uploads/2022/03/image-9.png"/> </figure>

### W3 TOTAL CACHE

Per migliorare le performance del tuo sito puoi installare un plugin di cache, che permette di **ottimizzare i tempi di caricamento.**

Uno fra i migliori è** W3 Total Cache!**

Per installarlo cerca “**W3 Total Cache**” fra i plugin e una volta trovato installalo e attivalo!<figure class="wp-block-image size-full">
<img alt="" class="wp-image-282" decoding="async" src="/assets/img/uploads/2022/03/image-10-1.png"/> </figure>

Una volta attivato vedrai la voce “**Performance**” nella barra laterale.

Vai su “**Performance – General settings**” ed attiva la cache in questo riquadro.<figure class="wp-block-image size-full">
<img alt="" class="wp-image-283" decoding="async" src="/assets/img/uploads/2022/03/image-11-1024x188-1.png"/> </figure>

Questo plugin permette di spingersi ancora oltre, ma **per il momento può bastare così!**

Molto bene, oggi abbiamo installato alcuni fra i **plugin fondamentali **per un sito web.

Il nostro primo **sito web in WordPress ora è pronto per essere pubblicato! **Nella prossima guida andremo a pubblicare online il nostro sito utilizzando risorse completamente **grauite**. Potrai così finalmente rendere pubblico il tuo lavoro, farlo vedere ad amici e parenti e** vantarti un po’!**

 [1]: /argomento/inizia-qui/
 [2]: /creiamo-le-pagine-del-nostro-primo-sito-web/