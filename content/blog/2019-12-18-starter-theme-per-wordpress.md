---
title: Starter Theme per WordPress
author: Alberto
type: post
date: 2019-12-18T21:44:00+00:00
url: /starter-theme-per-wordpress/
nectar_blog_post_view_count:
  - 42
tags:
  - Web Dev

---
Dopo aver utilizzato WordPress per vari progetti ho deciso di creare e condividere il mio starter theme.

Con questo progetto è possibile partire da una base pre-fatta e velocizzare i tempi di creazione di un nuovo tema da zero.

Il tema comprende già:

  * bootstrap
  * font awesome
  * back on top

Sviluppare temi da zero consente di ottenere risultati molto elevati, permettendo una personalizzazione praticamente totale, un’ottimizzazione dei caricamenti e aumentando la sicurezza del sito, a patto che ci sappia cosa si sta facendo.

## No ai temi pre fatti

Questa è una mia opinione del tutto personale, può essere condivisa o meno.

Personalmente non mi sono mai trovato bene con i temi prefatti acquistabili su themeforest o altre piattaforme simili. C’è sempre qualcosa che vorrei fare ma che non posso…

Preferisco fare da zero e avere la completa gestione di tutto, potermi muovere come voglio, prendermi carico dei problemi e risolverli in quello che penso sia il modo migliore.

In fondo sono uno sviluppatore, il drag and drop non mi piace molto… Preferisco i codici!

Ma partire da zero ogni volta può essere pesante, noioso nonché una perdita di tempo. Perciò ho realizzato uno starter theme, cioè un tema base per WordPress comprendente già tutti i layout necessari, alcune librerie, il form di ricerca e altre piccole cose che mi permettono di poter iniziare subito a realizzare la parte divertente del sito.

In questo modo non devo ogni volta dipartire proprio da zero, ho già lo scheletro funzionante pronto per essere utilizzato.

## Starter Theme per WordPress Open Source

Dopo aver realizzato Orange Starter Theme per WordPress ed averlo utilizzato con successo in molti siti web, ho deciso di renderlo <a href="https://github.com/alby-dev/orange-starter-theme" rel="noreferrer noopener" target="_blank">open source</a>, in questo modo potrà essere utilizzato e ampliato da chiunque.

Ogni eventuale bug potrà essermi segnalato tramite <a href="https://github.com/alby-dev/orange-starter-theme" rel="noreferrer noopener" target="_blank">github</a> o direttamente dal modulo contatti di questo sito, prenderò in carico il problema e lo risolverò nel più breve tempo possibile.