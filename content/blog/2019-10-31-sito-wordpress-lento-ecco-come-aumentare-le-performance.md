---
title: Sito WordPress lento? Ecco come aumentare le performance!
author: Alberto
type: post
date: 2019-10-31T20:09:00+00:00
url: /sito-wordpress-lento-ecco-come-aumentare-le-performance/
nectar_blog_post_view_count:
  - 41
tags:
  - Guide
  - Web Dev

---
Hai un sito WordPress lento? Si blocca spesso e ti viene il nervoso solamente a guardarlo? Vediamo come migliorarlo!

WordPress è **la piattaforma più utilizzata al mondo** per la creazione di siti web, ma spesso capita che venga **utilizzata in maniera non ottimale**.

Questo può causare **gravi rallentamenti **nel sito.

WordPress, sebbene sia fantastico, porta con sè un core già _pesantuccio _di suo, e se si installano temi e plugin _a gogo_ diventerà presto **lentissimo**, andando a** danneggiare non solo l’esperienza utente ma anche l’indicizzazione SEO.**

## Cosa rallenta il tuo sito WordPress?

I motivi per cui il tuo sito WordPress è lento possono essere **molteplici**, ecco qua elencate le cause principali:

  * **Web hosting**: se il server di web hosting non è configurato correttamente oppure è di scarsa qualità, sicuramente il sito ne risentirà. Si può avere un sito sviluppato a regola d’arte, ma se il server su cui gira non è ottimizzato i risultati saranno scadenti.
  * **Configurazione di WordPress**: se il tuo sito non offre la memorizzazione della cache, può sovraccaricare il server causando rallentamenti o arresti del sito
  * **Dimensioni immagini**: una delle maggiori cause dei rallentamenti sono le immagini enormi. Tante immagini grandi sulla stessa pagina rallenteranno moltissimo i tempi di caricamento.
  * **Plugin di scarsa qualità**: se si utilizzano plugin con errori, codici errati o inutili, sicuramente si otterranno rallentamenti se non addirittura problemi di sicurezza.
  * **Script esterni**: tutti i vari script esterni al sito, come gli annunci, i font, i sistemi di tracciamento etc. vanno a rallentare il sito.

Ma andiamo un po’ più nel dettaglio

## Avere un buon hosting fa la differenza

L’hosting sono **le fondamenta su cui si costruisce il proprio sito**, se le fondamenta non sono di qualità non importa quando possa essere perfetto ciò che ci si costruisce sopra, sarà sicuramente destinato a **crollare**.

Avere un buon servizio di hosting, con** funzionalità al passo con i tempi** e assistenza 24/7 consente di dormire sonni tranquilli, avere tutto sotto controllo e essere **sicuri **che il sito _girerà _in maniera corretta sempre.

Come già accennato in precedenza, si può avere un sito sviluppato a regola d’arte, completamente ottimizzato, con immagini delle dimensioni giuste, script caricati nella maniera corretta, tutto perfetto insomma. **Ma se l’hosting non è buono questo sito_ farà schifo_ lo stesso.**

Mi è già capitato di realizzare un tema ad hoc partendo da zero, impegare molte ore per ottimizzare ogni singola richiesta dal server in modo da sovraccaricarlo il meno possibile, e poi ottenere risultati pessimi nei test di performance. Questo è molto frustrante e **dannoso **per il sito web.

Occorre affidarsi a professionisti veri in grado di **scegliere il miglior servizio in base alle esigenze.**

Non esiste l’hosting perfetto sempre, bisogna **valutare le necessità **e scegliere di conseguenza.

## Configurazione di WordPress

### Cache

È possibile velocizzare un sito WordPress lento in maniera semplice e veloce installando un plugin per la **gestione della cache.**

Ne esistono molti anche gratuiti, ma occorre saperli **configurare correttamente.**

Si possono ottenere già buoni risultati utilizzando le configurazioni di default del plugin, ma andando a **settare ogni singolo parametro **in funzione del sito le **performance aumenteranno notevolmente.**

### Aggiornamenti

Un’altra best practice è quella di mantenere sempre aggiornato il sito. Non effettuare gli aggiornamenti è rischioso anche dal punto di vista della sicurezza, quindi **assicurati sempre che il tuo sito sia aggiornato all’ultima versione, così come i vari plugin.**

## Ottimizzare le immagini

Avere tante immagini è una delle prime cause di un sito WordPress lento.

La soluzione non è però rimuoverle tutte e avere pagine con solo testo. Fortunatamente oggi esistono molti tool in grado di **ottimizzare le immagini **per il web.

Il software migliore per ottimizzare un’immagine per il web è **[Photoshop][1]**, ma è possibile anche farlo gratuitamente con tool online come **[Pixlr][2]**.

Le immagini devono essere salvate delle** dimensioni corrette**, è inutile avere un’immagine 5000×5000, superare i 1920 px di larghezza è quasi sempre inutile, quindi assicurati di caricare le immagini nel formato corretto e **meno pesante possibile.**

### I formati

Utilizza solamente due tipi di formati: **JPG e PNG.**

Il **PNG **dovrebbe essere utilizzato solamente quando l’immagine ha delle **trasparenze**, per esempio un logo.

Per tutte le **foto **consiglio di utilizzare il **JPG **perché è più leggero.

## Attenzione ai plugin

I plugin sono molto utili per un sito in WordPress, ma **non bisogna mai installarli con troppa leggerezza.**

Prima di installare un nuovo plugin occorre sempre controllare il log degli **aggiornamenti**, vedere se è ancora **mantenuto **dagli sviluppatori e dare un’occhiata alle **recensioni**.

Inoltre è importante **aggiornarli **sempre all’ultima versione.

Avere troppi plugin o plugin sviluppati male causa** enormi problemi **ai siti in WordPress, sia per le **performance **che per la **sicurezza**.

## Script esterni

Molte volte è fondamentale inserire script esterni, quali le inserzioni di google ads. Queste però hanno un** impatto negativo sulle performance.** Occorre tenerne conto e **se proprio non se ne può fare a meno andare ad ottimizzare da altre parti.**

## Conclusione

**Avere un sito in WordPress prestante e performante si può, basta svilupparlo come si deve.**

La soluzione migliore è sempre quella di **utilizzare un tema realizzato in maniera professionale da zero**, costruito sulle necessità del sito.

I **temi generici**, gratis o a pagamenti, sono creati per essere utilizzati da svariate tipologie di siti web e per questo hanno moltissime** funzionalità che spesso si rivelano inutili **e rallentano il sito.

Lo stesso vale per i **plugin**. Dove è possibile è sempre meglio utilizzare un **plugin sviluppato da zero** apposta per la funzionalità che deve compiere.

La soluzione migliore per avere un sito in WordPress performante è quindi quella di **appoggiarsi ad un esperto in WordPress** in grado di capire le esigenze del sito e **realizzare la soluzione migliore**, questo garantisce **preformance elevate e anche un maggior livello disicurezza.**

 [1]: https://www.adobe.com/it/products/photoshop.html
 [2]: https://pixlr.com/e/