---
title: Sito WordPress lento? Ecco come aumentare le performance!
author: Alberto
type: post
date: 2019-10-31T20:09:00+00:00
url: /sito-wordpress-lento-ecco-come-aumentare-le-performance/
nectar_blog_post_view_count:
  - 41
tags:
  - Guide
  - Web Dev

---
Hai un sito WordPress lento? Si blocca spesso e ti viene il nervoso solamente a guardarlo? Vediamo come migliorarlo!

WordPress è&nbsp;**la piattaforma più utilizzata al mondo**&nbsp;per la creazione di siti web, ma spesso capita che venga&nbsp;**utilizzata in maniera non ottimale**.

Questo può causare&nbsp;**gravi rallentamenti&nbsp;**nel sito.

WordPress, sebbene sia fantastico, porta con sè un core già&nbsp;_pesantuccio&nbsp;_di suo, e se si installano temi e plugin&nbsp;_a gogo_&nbsp;diventerà presto&nbsp;**lentissimo**, andando a**&nbsp;danneggiare non solo l’esperienza utente ma anche l’indicizzazione SEO.**

## Cosa rallenta il tuo sito WordPress?

I motivi per cui il tuo sito WordPress è lento possono essere&nbsp;**molteplici**, ecco qua elencate le cause principali:

  * **Web hosting**: se il server di web hosting non è configurato correttamente oppure è di scarsa qualità, sicuramente il sito ne risentirà. Si può avere un sito sviluppato a regola d’arte, ma se il server su cui gira non è ottimizzato i risultati saranno scadenti.
  * **Configurazione di WordPress**: se il tuo sito non offre la memorizzazione della cache, può sovraccaricare il server causando rallentamenti o arresti del sito
  * **Dimensioni immagini**: una delle maggiori cause dei rallentamenti sono le immagini enormi. Tante immagini grandi sulla stessa pagina rallenteranno moltissimo i tempi di caricamento.
  * **Plugin di scarsa qualità**: se si utilizzano plugin con errori, codici errati o inutili, sicuramente si otterranno rallentamenti se non addirittura problemi di sicurezza.
  * **Script esterni**: tutti i vari script esterni al sito, come gli annunci, i font, i sistemi di tracciamento etc. vanno a rallentare il sito.

Ma andiamo un po’ più nel dettaglio

## Avere un buon hosting fa la differenza

L’hosting sono&nbsp;**le fondamenta su cui si costruisce il proprio sito**, se le fondamenta non sono di qualità non importa quando possa essere perfetto ciò che ci si costruisce sopra, sarà sicuramente destinato a&nbsp;**crollare**.

Avere un buon servizio di hosting, con**&nbsp;funzionalità al passo con i tempi**&nbsp;e assistenza 24/7 consente di dormire sonni tranquilli, avere tutto sotto controllo e essere&nbsp;**sicuri&nbsp;**che il sito&nbsp;_girerà&nbsp;_in maniera corretta sempre.

Come già accennato in precedenza, si può avere un sito sviluppato a regola d’arte, completamente ottimizzato, con immagini delle dimensioni giuste, script caricati nella maniera corretta, tutto perfetto insomma.&nbsp;**Ma se l’hosting non è buono questo sito_&nbsp;farà schifo_&nbsp;lo stesso.**

Mi è già capitato di realizzare un tema ad hoc partendo da zero, impegare molte ore per ottimizzare ogni singola richiesta dal server in modo da sovraccaricarlo il meno possibile, e poi ottenere risultati pessimi nei test di performance. Questo è molto frustrante e&nbsp;**dannoso&nbsp;**per il sito web.

Occorre affidarsi a professionisti veri in grado di&nbsp;**scegliere il miglior servizio in base alle esigenze.**

Non esiste l’hosting perfetto sempre, bisogna&nbsp;**valutare le necessità&nbsp;**e scegliere di conseguenza.

## Configurazione di WordPress

### Cache

È possibile velocizzare un sito WordPress lento in maniera semplice e veloce installando un plugin per la&nbsp;**gestione della cache.**

Ne esistono molti anche gratuiti, ma occorre saperli&nbsp;**configurare correttamente.**

Si possono ottenere già buoni risultati utilizzando le configurazioni di default del plugin, ma andando a&nbsp;**settare ogni singolo parametro&nbsp;**in funzione del sito le&nbsp;**performance aumenteranno notevolmente.**

### Aggiornamenti

Un’altra best practice è quella di mantenere sempre aggiornato il sito. Non effettuare gli aggiornamenti è rischioso anche dal punto di vista della sicurezza, quindi&nbsp;**assicurati sempre che il tuo sito sia aggiornato all’ultima versione, così come i vari plugin.**

## Ottimizzare le immagini

Avere tante immagini è una delle prime cause di un sito WordPress lento.

La soluzione non è però rimuoverle tutte e avere pagine con solo testo. Fortunatamente oggi esistono molti tool in grado di&nbsp;**ottimizzare le immagini&nbsp;**per il web.

Il software migliore per ottimizzare un’immagine per il web è&nbsp;**[Photoshop][1]**, ma è possibile anche farlo gratuitamente con tool online come&nbsp;**[Pixlr][2]**.

Le immagini devono essere salvate delle**&nbsp;dimensioni corrette**, è inutile avere un’immagine 5000×5000, superare i 1920 px di larghezza è quasi sempre inutile, quindi assicurati di caricare le immagini nel formato corretto e&nbsp;**meno pesante possibile.**

### I formati

Utilizza solamente due tipi di formati:&nbsp;**JPG e PNG.**

Il&nbsp;**PNG&nbsp;**dovrebbe essere utilizzato solamente quando l’immagine ha delle&nbsp;**trasparenze**, per esempio un logo.

Per tutte le&nbsp;**foto&nbsp;**consiglio di utilizzare il&nbsp;**JPG&nbsp;**perché è più leggero.

## Attenzione ai plugin

I plugin sono molto utili per un sito in WordPress, ma&nbsp;**non bisogna mai installarli con troppa leggerezza.**

Prima di installare un nuovo plugin occorre sempre controllare il log degli&nbsp;**aggiornamenti**, vedere se è ancora&nbsp;**mantenuto&nbsp;**dagli sviluppatori e dare un’occhiata alle&nbsp;**recensioni**.

Inoltre è importante&nbsp;**aggiornarli&nbsp;**sempre all’ultima versione.

Avere troppi plugin o plugin sviluppati male causa**&nbsp;enormi problemi&nbsp;**ai siti in WordPress, sia per le&nbsp;**performance&nbsp;**che per la&nbsp;**sicurezza**.

## Script esterni

Molte volte è fondamentale inserire script esterni, quali le inserzioni di google ads. Queste però hanno un**&nbsp;impatto negativo sulle performance.**&nbsp;Occorre tenerne conto e&nbsp;**se proprio non se ne può fare a meno andare ad ottimizzare da altre parti.**

## Conclusione

**Avere un sito in WordPress prestante e performante si può, basta svilupparlo come si deve.**

La soluzione migliore è sempre quella di&nbsp;**utilizzare un tema realizzato in maniera professionale da zero**, costruito sulle necessità del sito.

I&nbsp;**temi generici**, gratis o a pagamenti, sono creati per essere utilizzati da svariate tipologie di siti web e per questo hanno moltissime**&nbsp;funzionalità che spesso si rivelano inutili&nbsp;**e rallentano il sito.

Lo stesso vale per i&nbsp;**plugin**. Dove è possibile è sempre meglio utilizzare un&nbsp;**plugin sviluppato da zero**&nbsp;apposta per la funzionalità che deve compiere.

La soluzione migliore per avere un sito in WordPress performante è quindi quella di&nbsp;**appoggiarsi ad un esperto in WordPress**&nbsp;in grado di capire le esigenze del sito e&nbsp;**realizzare la soluzione migliore**, questo garantisce&nbsp;**preformance elevate e anche un maggior livello disicurezza.**

 [1]: https://www.adobe.com/it/products/photoshop.html
 [2]: https://pixlr.com/e/