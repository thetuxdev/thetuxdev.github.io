---
title: Come scegliere la tecnologia giusta per il proprio sito web?
author: Alberto
type: post
date: 2019-10-29T20:11:00+00:00
url: /come-scegliere-la-tecnologia-giusta-per-il-proprio-sito-web/
nectar_blog_post_view_count:
  - 39
tags:
  - Guide
  - Web Dev

---
Scegliere la giusta tecnologia per il proprio sito web è un passo molto importante.

**Oggi essere online è fondamentale**!

Un **sito web **permette di essere** trovati facilmente** da tutti in tutto il mondo, crea **l’immagine aziendale**, permette di **comunicare** velocemente con i propri clienti e molto altro… Insomma, porta sicuramente **vantaggi** alle aziende **di ogni tipo**, grandi o piccole che siano.

**_Ma i siti web non sono tutti uguali!_**

Ci sono varie **tipologie di siti** (vetrina, blog, e-commerce etc.) ma soprattutto esistono **molte tecnologie con le quali realizzarli.**

**Ai non addetti ai lavori** spesso non interessa sapere come è stato creato il proprio sito, l’importante è che funzioni! **Ma in realtà saperne un po’ di più può fare una grande differenza.**

_Se si fa costruire una casa ci si accerta sempre che vengano utilizzati i materiali migliori!_

Così dovrebbe essere anche per i siti web. **È bene affidarsi a degli esperti** in materia, web developer o web Agency, ma **è meglio non fidarsi ad occhi chiusi **e insistere per sapere come verrà realizzato il progetto.

Per esempio si parla moltissimo di **WordPress**, una piattaforma fantastica (questo sito è realizzato in WordPress) se utilizzata bene, ma non è l’unica né sempre la migliore.

## WordPress si, ma come viene usato?

WordPress è la **piattaforma più diffusa al mondo** per lo sviluppo di siti web. Consente di ottenere risultati molto buoni con dispendio di tempo molto basso, quindi anche con **un costo minore **ad altre soluzioni.

**_Però c’è modo e modo di usarlo._**

WordPress è talmente diffuso che** esistono migliaia di temi gratis** e a pagamento per creare un sito internet, e molte volte gli sviluppatori ne approfittano.

Vendere a 2.000 € un sito in WordPress “_sviluppato_” acquistando un tema da 50 € e configurandolo leggermente è al limite della truffa… Eppure succede, e spesso.

Per questo **è meglio indagare un pochino** su ciò che si sta facendo costruire, chiedere, _rompere le scatole _per sapere come verrà realizzato il prodotto finale.

Io personalmente quando scelgo di utilizzare WordPress **sviluppo il tema e i plugin dedicati al progetto completamente da zero**. Questo permette di avere **un sito unico, performante e sicuro**, senza andare ad incidere molto sul costo finale. Uno sviluppatore esperto, con le opportune basi, può creare un tema WordPress completo da zero in qualche settimana, non più.

Oltre a questo sito che stai leggendo, posso farti l’esempio di <a href="http://bikeitalia.it/" rel="noreferrer noopener" target="_blank">Bikeitalia.it</a>, un sito veramente enorme, con picchi di **utenti che superano i 4000 nello stesso istante.** Bene, quel sito è basato su **WordPress**, ma il tema l’ho costruito** partendo da zero.**

**Perciò WordPress non è affatto un male, a patto che venga utilizzato nel modo corretto. **Questo permetterà di avere brutte sorprese, come cali di performance o peggio buchi di sicurezza.

## Javascript

Oggi esistono anche moltissimi **framework Javascript **che permettono di creare siti web moderni, **leggeri e velocissimi!**

Si possono usare React, Angular o Vue, oppure **Gatsby**, un framework basato su React che consente la creazione di siti web meravigliosi in poco tempo. In questo caso però **la gestione dei contenuti sarà completamente diversa, spesso più complicata.**

Se però si vuole **puntare tutto sulle performance** allora questa è sicuramente la scelta migliore.

## CMS Proprietari

Una terza via è quella dei CMS proprietari. Moltissime web Agency e sviluppatori** hanno i propri sistemi di creazione di siti web.**

Queste possono essere **buone** soluzioni o **pessime**, a seconda degli sviluppatori. In ogni caso **essendo sviluppate da zero solitamente permettono un livello di configurazione massimo.**

Si può fare tutto ciò che si vuole, senza dover sottostare alle leggi dei CMS e dei Framework.

Occorre però **controllare che questi framework siano al passo con i tempi**, non fermi a 20 anni fa.

Ecco **alcuni consigli **per capire se sono all’altezza dei giorni nostri:

URL SEO Friendly

Se** l’URL della pagina finisce con “.php”, “.asp”, “.html”** o qualcosa del genere significa che non c’è un vero e proprio sistema di routing nel sito, e questo non permette di ottenere buoni URL, apprezzati maggiormente da google.

**Esempio di URL buono**: “http://www.nomesito.it/contatti/”

**Esempio di URL non buono:** “http://www.nomesito.it/contatti.asp”

Indici negli URL

Se nell’URL vedi codici e simboli matematici,** la sicurezza del sito può essere a rischio**. Molti sistemi “_passano_” gli indici del database nell’URL, ma questo può essere **usato dagli hacker per fare un attacco direttamente sul db.** Se quindi vedi un url tipo “http://www.nomesito.it/articolo.php?id=45”, allora il sistema **non è molto sicuro.**

## Errori 404

Un’altra caratteristica dei sistemi sviluppati da zero è che spesso non hanno una **gestione per gli errori,** per esempio il classico 404 Page Not Found. Per scoprirlo è semplice, basta andare su un sito e inserire del testo a caso dopo il dominio, per esempio “http://nomesito.it/ciaociao”. Se c’è una pagina 404 inserita nel sito bene, se si veder l’errore del server, su una pagina bianca e brutta, allora non è il massimo.

Tutte queste piccole cose possono** far fallire i tuoi sforzi per creare un sito web funzionante**, incidendo sull’**indicizzazione di Google**, sulle **performance** e sulla **sicurezza**.

## Orange CMS

Un esempio di CMS proprietario è **<a href="http://orange.albertoreineri.it/" rel="noreferrer noopener" target="_blank">Orange CMS</a>**, la mia soluzione sviluppata completamente da zero.

Se vuoi **<a href="http://orange.albertoreineri.it/" rel="noreferrer noopener" target="_blank">puoi darci un’occhiata</a>**, entrare nel backend e **creare e visualizzare articoli e pagine**. L’ho già utilizzato per molti siti e i risultati sono stati sempre molto buoni, superiori a WordPress come **performance**, ma tutto dipende dalle funzionalità che si vogliono avere.

Spero che questo articolo ti sia stato d’aiuto per **capire come approcciarti alla creazione del tuo nuovo sito**. Ricorda che la scelta della tecnologia è fondamentale e** ce la si porterà dietro per molto tempo**, quindi occorre farla con metodo e professionalità.