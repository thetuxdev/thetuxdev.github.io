---
title: CMS, Framework o Core Language?
author: Alberto
type: post
date: 2019-10-09T21:26:11+00:00
url: /cms-framework-o-core-language/
nectar_blog_post_view_count:
  - 92
tags:
  - Web Dev

---
CMS, Framework, Core Language… Al giorno d’oggi quando ci si approccia ad un nuovo progetto abbiamo la possibilità di utilizzare degli **strumenti molto avanzati** che ci permettono di **velocizzare e facilitare il lavoro**.

I **CMS **hanno sempre più successo, pensa che si dice che la metà dei siti mondiali sono creati con WordPress (ma è un dato che cambia spesso…). Anche i **framework **oggi vanno alla grande e sono sempre più avanzati e sofisticati.

E il buon vecchio **codice scritto a mano**? Esiste ancora?

Ma andiamo con ordine. Proverò ad analizzare una per una queste tre opzioni evidenziando pregi e diffetti, e infine vi dirò la mia a riguardo.

## 1. CMS

I **Content Management System** (**CMS**) consentono di gestire i contenuti di un sito**senza possedere conoscenze di programmazione**. In pratica offrono un’interfaccia tramite la quale scrivere articoli e pagine quasi come se si stesse scrivendo su Word. Il CMS si occuperà di tradurre questa pagina in linguaggio **HTML **in modo che possa essere visibile da un browser.

I CMS di oggi, in particolare **[WordPress][1]**, possono **velocizzare moltissimo** la creazione di un sito web. Esistono addirittura **plugin **per creare la grafica del sito **senza dover mai scrivere nemmen una riga di HTML**.

Sono la soluzione perfetta per** creare blog** (il motivo per cui sono stati cerati), ma possono essere utilizzati anche per siti vetrina, landing page e progetti a **basso budget**.

Possono contare su un **numero enorme di plugin**, che semplificano la vita agli sviluppatori fornendo dei servizi già confezionati, solamente da configurare.

Di contro, si potrano dietro un sacco di **dipendenze non sempre utili.**Specialmente nell’utilizzo di** plugin occorre stare molto attenti** oppure si rischia di rendere la pagina molto pesante e **rallentare **notevolmente le prestazioni del sito.

_Personalmente non sono un grandissimo fan dei CMS, ma riconosco che se utilizzati per il motivo per il quale sono stati creati allora sono fantastici. Per **un blog **a mio avviso** non c’è soluzione migliore**. [Creare un tema da zero][2] non è molto difficile e in breve tempo si può costruire una piattaforma aggiornabile molto velocemente._

_Questo sito per esempio è stato creato con WordPress, in questo modo posso scrivere articoli in maniera rapida e veloce e il processo di sviluppo è stato relativamente rapido._

## 2. FRAMEWORK

I Framework sono molto diversi dai CMS e non vanno mai accostati.** Se un CMS ci consegna la pappa pronta, un framework si limita ad apparecchiarci tavola.**

I Framework **offrono una serie di librerie** che permettono di velocizzare lo sviluppo di un progetto, ma **non sostituiscono il lavoro del programmatore**. Per poter utilizzare un framework sono **richieste conoscenze approfondite** del linguaggio con cui il framework è scritto.

Questa è un’ottima soluzione per** progetti medio/grandi**. Tutti i framework offrono un **ambiente di lavoro ben organizzat**o, riducendo la possibilità di scrivere brutto codice e aumentando la velocità con cui il codice è scritto.

Inoltre **gestiscono molte questioni legate alla sicurezza**, togliendole dal pensiero dello sviluppatore, che potrà impegnarsi solemente nello sviluppo del progetto.

Personalmente mi piace molto **Laravel**. Veloce, sicuro e ordinato. Poi è scritto in PHP, che è il linguaggio che uso maggiormente al momento.

Nel prossimo futuro però ho intenzione di studiarmi approfonditamente **Django**, che sembra andare alla grande ed essere molto più veloce di Laravel, ma vedremo cosa mi riserverà il futuro…

## 3. LINGUAGGIO PURO

Una terza via per realizzare i propri progetti online è quella di **fare tutto da zero.**

Certo **può sembrare stupido** partire da zero quando esistono già gli strumenti sopra elencati, **ma può avere i suoi vantaggi.**

Se uno sviluppatore conosce **molto bene** un linguaggio, può **costruirsi un suo framework e un suo CMS personale**. Non si tratta quindi di “_reinventare la ruota_” ogni volta, ma di farlo una volta sola e riutilizzarla in seguito. Cerco questo **ha sicuramente degli svantaggi, in termini di sicurezza e si scalabilità, ma ha anche molti vantaggi, primo su tutti la velocità.**

Il core PHP, se ben scritto, è molto più veloce di Laravel.

Certo in questo modo** occorrerà gestire tutti i problemi da soli,** senza pensare che ci pensi un programma già fatto, ma uno sviluppatore è pur sempre uno sviluppatore, e questo è il suo mestiere.

Tempi e budget sono sempre un problema, per questo il linguaggio puro è spesso bistrattato a favore di CMS o framework, ma laddove è possibile può essere anche questa una soluzione.

## LA MIA OPINIONE

Fra CMS, Framework e Core language io utilizzo tutti e tre i metodi. Negli anni ho creato un mio framework e un mio CMS personale, che mi permettono di **gestire i progetti al 100%**, **potendo personalizzare ogni minima parte di back-end, front-end e UX in maniera molto veloce. **Certo però **ci è voluto del te**mpo per realizzarli e ce ne vuole di tanto in tanto per **aggiornarli **e restare al passo con i tempi, ma in questo modo sono in grado di gestire tutto quello che faccio, **sono il vero “padrone” del mio progetto.**

A volte però è più semplice utilizzare un CMS o un framework,** dipende sempre dal tipo di progetto che vogliarmo realizzare.**

In termini di **velocità**, se si scive buon codice, nulla batte il **linguaggio core**. In temini di **scalabilità**, se molte persone lavorano ad uno stesso progetto, se è necessario avere un alto livello di sicurezza e se si devono gestire relazioni di database complicate, allora una giusta soluzione può essere l’utilizzo di un **framework**.

Infine per un **blog **o per semplici siti con basso budget può essere utilizzato un **CMS**, che sarà però sicuramente più lento delle soluzioni precedenti, ma che si occuperà lui di molte problematiche togliendo un peso allo sviluppatore.

Questo è quello che ho notato utilizzando questi strumenti. Voi cosa ne pensate? Siete super fan di WordPress e quindi snobbate alla grande le altre opzioni o scrivete ancora codice?

Come scegliete fra CMS, Framework e core language?

Fatemelo sapere nei commenti

Buon codice a tutti

 [1]: https://it.wordpress.org/
 [2]: /creare-un-tema-wordpress-da-zero-parte-1/