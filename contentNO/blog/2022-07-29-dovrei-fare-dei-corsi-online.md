---
title: Dovrei fare dei corsi online?
author: Alberto
type: post
date: 2022-07-29T09:35:22+00:00
url: /dovrei-fare-dei-corsi-online/
nectar_blog_post_view_count:
  - 37
tags:
  - Personal
  - Web Dev

---
Ho aperto questo blog un paio di anni fa, e man mano ho affiancato il podcast e il canale YouTube.<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio">

<div class="wp-block-embed__wrapper">
</div></figure>

Il mio obiettivo principale è sempre stato quello di diffondere la conoscenza in materia di sviluppo web in modo semplice e veloce. Non amavo dover guardare 4 ore di video per imparare una cosa che può essere spiegata in 10 minuti&#8230;.

E poi volevo farlo in italiano, perché credo che ci sia ancora troppa poca documentazione e poche risorse nella nostra lingua.

Ma veniamo al sodo! Da qualche tempo sto pensando di realizzare dei corsi online, per approfondire meglio ciò che non si può dire in un video di 20 minuti.

Se mi conoscete sapete già che nei video tutorial che realizzo sono molto informale, in pratica vi spiego le cose che conosco senza prima prepararmi un vero e proprio programma. Questo rende il video più simpatico (almeno spero?) e facilmente seguibile, però non si può approfondire molto con questa metodologia.

Quello che vorrei fare è realizzare dei corsi approfonditi per entrare a fondo nella materia, suddividere le lezioni in capitoli e spiegare a fondo ogni singolo capitolo con singole lezioni.

In pochi parole tante brevi lezioni approfondite da seguire comodamente a casa in modalità e-learning.

Inutile dire che si tratta di un grande lavoro, oltre a realizzare i corsi occorre creare una piattaforma di e-learning ben fatta, ma per lavoro ne ho create un paio di grande successo, occorre solo dedicarci il tempo giusto.

Quindi questi corsi saranno a pagamento. Però c&#8217;è un però!

Non voglio entrare nel mondo dei corsi online dove che vi promettono risultati strabilianti in pochissimo tempo, e nemmeno cedere i miei corsi a piattaforme di terze parti che non so come trattano i dati di insegnanti e studenti.

Vorrei creare una piattaforma open source dove poter inserire i miei corsi e magari dare la possibilità ad altri di inserire i loro, creare una community di formazione in ambito Sviluppo Web italiana libera e open source, con possibiltà di comunicazione fra insegnati e studenti e fra studenti e studenti.

Tutta la gestione dovrebbe mantenersi grazie alla vendita dei corsi, a prezzi onesti.



Inoltre se ti piace l&#8217;idea e hai commenti o suggerimenti a riguardo non esitare a scrivermi a <info@albertoreineri.it>